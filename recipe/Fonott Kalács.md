Fonott Kalács

------------------------------------------------------------------------------------------------------------------------

-   Tészta
    -   75 dkg liszt (BL55)
    -   3.75 dl langyos tej (2,8 %-os)
    -   7.5 dkg puha vaj
    -   12 dkg cukor
    -   2 db tojássárgája
    -   1.5 dkg finom szemű tengeri só
    -   4 dkg friss élesztő
    -   1 db narancs finomra reszelt héja
-   A kenéshez:
    -   1 db tojás
    -   1 ek tej

1.  A fonott kalács elkészítéséhez keverőtálban összekeverjük a tejet, az élesztőt és a tojássárgáját, és lassú fordulatszámon elkeverjük ezeket egymással. Ha ez megvan, hozzáadjuk a lisztet, és a narancshéjjal elkevert cukrot, majd legvégén sót, majd lassú fordulaton összedagasztjuk.
1.  Amikor nagyjából összeállt a tészta, hozzáadjuk a szoba hűmérsékletű vajat, majd magasabb fordulatszámra kapcsolunk, és 4-5 perc alatt fényes, az edény falától elváló tésztát dagasztunk belőle. A kész tésztánkat egy vékonyan kiolajozott edénybe rakjuk, és letakarva, kb, 45 perc alatt a duplájára kelesztjük.
1.  Ha megkelt a kalács tészta, gyúródeszkára borítjuk, majd három egyforma részre vágjuk. Az áfonyás kalácshoz az egyik tésztagombócot ellapogatjuk, és belehajtogatjuk az áfonyát, majd felgömbölyítjük. A másik tésztadarabot három egyforma részre vágjuk, és megtömködjük meg mazsolával, meghajtogatjuk, és felgömbölyítjük. A harmadik adag tésztát 6 egyforma részre osztjuk, és felgömbölyítjük. A tésztagombócokat letakarjuk, és negyed órára félretesszük.
1.  Ha megkeltek a gombócok, ún. hasas tésztacsíkokat sodrunk belőlük, és a nekünk tetsző módon (ahogy a lenti videóban látható) megfonjuk a kalácsokat.
1.  A kész kalácsokat sütőpapírral bélelt tepsibe rakjuk, és egy elhabart tojással, hosszanti mozdulatokkal lekenjük. Újabb 10-15 percet pihentetjük, aztán másodszor is letojásozzuk.
1.  A sütőt 185 fokra előmelegítjük alsó-felső sütési módban. Amikor betesszük a kalácsokat, 180 fokra mérsékeljük a hőmérsékletet. A nagyobb kalács 28 perc alatt, a két kisebb 25 perc alatt sült aranybarnára.

<https://www.mindmegette.hu/husveti-fonott-kalacs-haromfele-toltelekkel-szabi-a-pek.recept/>

<https://streetkitchen.hu/pekseg/perfekt-foszlos-kalacs/>

<https://streetkitchen.hu/pekseg/lajos-fele-fonott-kalacs/>
