# Dupla csokis trüffeltorta

-   Piskótához
    -   2 db tojás
    -   4 teáskanál cukor
    -   55 g finomliszt
    -   50 g fehér csokoládé (olvasztott)
-   Krémhez
    -   300 ml habtejszín
    -   350 g étcsokoládé (darabokban)
    -   250 g mascarpone
-   Dekorációhoz
    -   10 dkg málna (elhagyható)

1.  Kapcsoljuk be a sütőt 180°C-ra. Kenjük ki egy kb. 20 cm átmérőjű tortaforma oldalát, és tegyünk az aljára sütőpapírt.
2.  A tojásokat kb. 10 percen át keverjük habosra a cukorral. Ezután óvatosan forgassuk bele egy kanállal az átszitált lisztet, majd az olvasztott fehér csokoládét is. Öntsük a masszát a tortaformába, és süssük kb. 25 percig, amíg szép, aranybarna nem lesz. Tegyük rácsra hűlni, miután kihűlt, tegyük vissza a tortaformába.
3.  A krém készítéséhez öntsük a tejszínt hőálló edénybe, majd kevergetés mellett melegítsük forrásig. Adjuk hozzá a csokoládét, és keverjük, amíg szépen el nem olvad és nagyjából ki is hűl. Ezután keverjük bele a mascarponét.
4.  Vágjuk ketté a piskotát. Készítsünk két rétegűtortát, majd tegyük a tortát a hűtőbe legalább 2 órára.
5.  Vegyük ki a tortát a formából, és díszítsük málnával.

[https://www.nosalty.hu/recept/dupla-csokis-truffeltorta](https://www.nosalty.hu/recept/dupla-csokis-truffeltorta)

------------------------------------------------------------------------------------------------------------------------

# Narancsos túrótorta

-   Alap
    -   20 dkg omlós édes keksz
    -   10 dkg vaj
-   Túrókrém:
    -   50 dkg túró
    -   30 dkg tejföl
    -   2 dl habtejszín
    -   2 csomag vaníliás cukor
    -   20 dkg porcukor
    -   (200??? g) 6 lap zselatin (por)
    -   1 dl víz
    -   2 db narancs ???
    -   reszelt narancshéj
-   Teteje:
    -   7 dl szénsavas narancslé
    -   2 csomag vaníliás pudingpor
    -   2-3 evőkanál porcukor

1.  A kekszet morzsoljuk össze, majd adjuk hozzá az olvasztott, meleg vajat. Keverjük alaposan össze, majd öntsük és nyomkodjuk bele egy sütőpapírral kibélelt tortaformába. Tegyük be a hűtőbe kb. 30 percre, hogy megdermedjen.
2.  Vegyük ki a formából a kekszes alapot, és óvatosan húzzuk le a sütőpapírt, majd helyezzük vissza a formába, és öntsük rá az előzőleg elkészített túrós-narancsos tölteléket.
3.  Tegyük egy keverőtálba a túrót, a tejfölt, a vaníliás cukrot, a porcukrot, és reszeljük hozzá az egyik narancs héját, majd keverjük alaposan össze. Ezután keverjük hozzá a fehér részétől teljesen megtisztított, apróra feldarabolt narancsot.
4.  Forraljuk fel a vizet, majd vegyük le a tűzről, és állandó keverés mellett, keverjük hozzá a porzselatint, addig keverjük, hogy teljesen feloldódjon. Hűtsük ki, hogy éppen csak langyos legyen, majd keverjük hozzá a túrós krémhez.
5.  A habtejszínt verjük fel közepesen kemény habbá, majd apránként óvatosan keverjük hozzá a túrós krémhez.
6.  Végül öntsük a formában lévő kekszes alapra, majd 2-3 órára tegyük be a hűtőbe, hogy teljesen megdermedjen. Egy kevés narancslével keverjük simára a pudingport és a porcukrot. A maradék narancslét tegyük fel forrni, majd állandó keverés mellett öntsük hozzá a pudingot, és főzzük sűrűre. Néha megkeverve hűtsük ki.
7.  Vegyük ki a tortát a hűtőből, majd öntsük egyenletesen rá a túrós krém tetejére a pudingos masszát. Tegyük vissza a hűtőbe 1-2 órára, hogy teljesen megdermedjen.
8.  Közvetlenül tálalás előtt vegyük ki a hűtőből a tortát, majd éles késsel ízlés szerint szeleteljük fel.

------------------------------------------------------------------------------------------------------------------------

